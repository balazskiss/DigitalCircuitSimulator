Nagy házi feladat
Kiss Balázs (RWZYYD) részére:

   Készítsen egyszerű objektummodellt digitális áramkör
   szimulálására! A modell minimálisan tartalmazza a következő 
   elemeket:
	- NOR kapu
	- vezérelhető forrás
	- összekötő vezeték
   	- csomópont
   A modell felhasználásával szimulálja egy olyan 5 bemenetű 
   kombinációs hálózat működését, amely akkor ad a kimenetén 
   hamis értéket, ha bementén előálló kombináció 5!

Demonstrálja a működést külön modulként fordított tesztprogrammal!
A megoldáshoz NE használjon STL tárolót vagy algoritmust!


A tesztprogramot úgy specifikálja, hogy az parancssoros batch alkalmazásként (is)
működjön, azaz a szabványos bemenetről olvasson, és a szabványos kimenetre, 
és/vagy a hibakimenetre írjon!
Amennyiben a feladat teszteléséhez fájlból, vagy fájlokból kell input adatot 
olvasnia, úgy a fájl neve *.dat alakú legyen!

A nagyfeladat eredményes teljesítéséhez határidőig elektronikusan fel 
kell tölteni a Cporta feladatbeadó rendszerre a 
 - Feladat dokumentációját, ami egyetlen PDF fájlba szerkesztve 
   a következőket tartalmazza:  
    * a feladat szövegét (ezt a szöveget),
    * az Ön által kibővített specifikációt,
    * a megoldási vázlatot, 
    * osztálydiagramot, valamint az osztályok és tagfüggvények leírását 
      (bármilyen leíró módszer használható),
    * programozási leírást az elkészített objektum(ok) felhasználásához,
    * tesztelési dokumentációt
 - A program forráskódját és bemeneti adatait ami több (max 10 db) .cpp,
   .h, vagy .dat állományt is tartalmazhat.
 - Tesztesetekhez tartozó, a tesztelés során a program szabványos 
   bemenetén megjelenő adatokat (min. 1, max. 5 teszteset). Tesztadatokat
   úgy válassza meg, hogy lehetőleg a program minden függvénye legalább
   egyszer hívódjon meg, illetőleg a program minden fontosabb ága fusson!

A feltöltött programot a feladatbeadó rendszer lefordítja és összeszerkeszti. 
A fordítás és szerkesztés eredményeként hiba- és figyelmeztető üzenet nem 
keletkezhet! Sikeres fordítás után a rendszer lefuttatja a programot az 
Ön által megadott tesztadatokkal.
Sikeres elektronikus beadás után a dokumentációt és a működő programot a 
laborvezetőnek személyesen is be kell mutatni a tárgykövetelményben
megadott határidőig.

A dokumentáció elkészítéséhez célszerű valamilyen öndokumentáló rendszert 
választani (pl. doxygen). Az így előállított nyers dokumentáció részbeni 
felhasználásával tömör, igényes leírás állítható elő.

A folyamatos előrehaladás ellenőrzése érdekében a következő közbülső
határidőkhöz kell igazodni:
 - Pontosított feladatspecifikáció bemutatása, legkésőbb a 8. oktatási hét 
   laborgyakorlatán (feladat értelmezéséhez sokszor segít a Wikipédia). 
 - Osztálydiagram és/vagy algoritmus bemutatása legkésőbb a
   9. oktatási hét laborgyakorlatán.
 - Véglegesített osztálydiagram ill. algoritmus, valamint interfész
   specifikáció bemutatása legkésőbb a 10. oktatási hét
   laborgyakorlatán. Az interfész specifikáció ellenőrzéséhez a
   laborgyakorlatot megelőző vasárnap 23:59-ig fel kell töltenie a Cporta
   rendszerbe az Ön által specifikált fejlécállományokat és egy olyan
   nem feltétlenül végleges tesztprogramot (a hozzá tartozó tesztadatokkal), 
   ami a megadott interfészt használja.  A feltöltött forráskódnak 
   szintaktikailag helyesnek kell lennie, de nem kell működnie. 
   A Cporta rendszer csak a fordítást ellenőrzi, a szerkesztés eredményét nem, így 
   a (tag)függvények törzse teljesen hiányozhat!
   E határidőt akkor tudja megfelelően teljesíteni, ha az osztályokat
   már olyan részletesen megtervezte, hogy a deklarációk a tervei
   alapján könnyen leírhatóak.

Fri Apr  1 17:01:13 2011

Eredményes feladatmegoldást!
HF Generátor BME-IIT


